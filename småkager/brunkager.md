# Mormors Brunkager                                           {#BrunkagerPage}

## Indhold:
- 500 g smør
- 500 g sukker
- 500 g mørk sirup
- 125 g hakket mandler
-   7 g stødt nelliker
-  25 g kanel
-  15 g potaske (udrøres i koldt vand eller appelsinsaft)
- evt. mørk chokolade og vanilie. (fra Mayers)
-   1 kg mel

## Fremgangsmåde:
1. Opvarm smør, sukker og sirup til kogepunkt (må ikke koge). Afkøl det til det er lunken.
2. Mandler, stødt nellike, kanel og udrørt potaske blandes og røres herefter i.
3. Bland mel i lidt af gangen. Hvis det gryner, iblandes lidt koldt vand.
4. Lav 4 potioner (ruller) af dejen. Rullerne skal laves når dejen er kølet yderligere af, så den ikke er så blød. Kan godt tage noget tid af køle af så start i god tid.
5. Rulles i bagepapir og film og ligges koldt i køleskabet.
6. Trækker 2-3 dage inden det bruges. Kan fryses ned.
7. Skær dejen i tynde skiver. **Vigtigt:**
   - Dejen skal være meget kold nærmest frosen.
   - Dejen skal skæres meget tynde - så tyndt som muligt. Brug skarp kniv, bred og tyndt blad - nemmest at arbejde med. <img src="../småkager/images/brunkage.png" alt="Drawing" style="pos: right;"/>
   - Skærer ikke, men presser kniven lodret ned, så kan de laves meget tynde. behold film på (holder på kulden) så du kun blotlægger en smule.
   - Endvidere læg gerne dejen i køleskab/fryser imellem pladerne så dejen forbliver kold. Giver også mere runde brunkager.
8. Bages ved ca. 150 grader på øverste rille i ca. 7 min. (ikke varmluft!).
   - Bagetiden er meget afhængig af ovnen, samt der kan være stor forskel i varmefordeling i selve ovne, så hold godt øje med hver plade.
   - De første plader skal tit have lidt længere, tid end de senere.
   - Brunkager hæver under bagning - på et tidspunkt falder de ligesom sammen og så er de færdige så hold øje med overfalden.
